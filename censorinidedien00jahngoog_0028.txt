xxlv PROLEGOMENAX

pleniorem recensum dedi, ut de eorum indole fa-
cile iudicium ferri posset, postea pauciores tantum
commemoravi. Itaque de hisce e silentio nihil con-
cludi potest. Deinde emendationum auctores nomi-
navi, et alias quoque a viris doctis prolatas conie-
cturas ex more attuli, neque tamen in confutandis
inutilibus vel in commendandis iis, quas veras habui,
sive a me sive ab alio profectae sunt, otio abuten-
dum putavi, cum plerumque res aperta sit neque in-
terprete egeat. Neque vero meum esse arbitratus
sum, reS‚ de quibus agit Censorinus, explicare, com-
modo potius lectoris satisfactum esse duxi, si bre-
viter adnotassem‚ unde accuratior notitia peti posset.
Denique indicem addidi non omnium quidem verbo-
rum, quo in tali scriptore vix opus esse videbatur,
sed qui maxime necessaria complecteretur.

